---
layout: post
title: Romet Canyon 1994-2008
permalink: /uncategorized/romet-canyon-1994-2008/
post_id: 34
categories: 
- Uncategorized
---

A tak lubiłem ten rower... Jechałem sobie do pracy ulicą, jezdnia była mokra. Prędkość około 30 kmh. Wtem samochód kombi skręcił w lewo wymuszając pierwszeństwo, a ja walnąłem w jego przód. Poleciałem na maskę, trzepnąłem w szybę i spadłem z drugiej strony, koło drzwi kierowcy. Szyba zupełnie rozbita, zderzak pęknięty, maska porysowana. Rower jeszcze gorzej, bo zmienił geometrię. 
[Do wyrzucenia (link).](http://iwasz.pl/galeria/v/Stary+rower+dzwon/)


![glowka ramy zgieta](http://iwasz.pl/00100-small.jpg)

Nie wiem jak na przyszłość zapobiec takim wypadkom. Chyba po prostu nie jeździć, albo jeździć 15kmh po chodniku. Nie wiem. Samą stłuczkę pamiętam jako sekwencję obrazów i odczuć : zdziwienie (,,kiedy on się w końcu zatrzyma? zawsze się zatrzymują po środku i czekają...''), szarpnięcie + totalny wkurw już na ziemi. Jacyś przechodnie podeszli, pytali, czy nic mi nie jest i kazali spisywać kierowcę, bo ,,ja też tak miałem, nic mi nie było, a potem się okazało, że złamane w 3 miejscach...''. No więc spisujemy, deszcz pada, rower zdechły, telefon do żony, i do domciu. Za 10 dni zaczyna mi się urlop - wycieczka rowerowa na Litwę i Łotwę, a ja mam problem. I małe zadrapanie na dłoni.